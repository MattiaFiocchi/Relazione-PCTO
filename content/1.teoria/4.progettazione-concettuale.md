# Le 7 Regole di Derivazione
Il modello concettuale è spesso rappresentato attraverso diagrammi e schemi che catturano i concetti e le relazioni chiave nel dominio del problema senza considerare dettagli implementativi. Una volta definito il modello concettuale, l'obiettivo è trasformarlo in un modello relazionale, dove le entità diventano relazioni.

Le 7 regole di derivazione sono utili in questa fase di trasformazione poiché forniscono linee guida specifiche per la progettazione di tabelle, chiavi primarie, chiavi esterne e altre caratteristiche chiave del modello relazionale.

![_24a028bc-4bb0-4d2f-9579-1efe9c515a61.jpeg](/_24a028bc-4bb0-4d2f-9579-1efe9c515a61.jpeg)




## Ⅰ Regola
```
1. ogni entità diventa una relazione;
```
## Ⅱ Regola

```
2. ogni attributo di un’entità diventa un attributo 
   della relazione, cioè il nome di una colonna
   della tabella;
```


## Ⅲ Regola
```
3. ogni attributo della relazione eredita le caratteristiche
   dell’attributo dell’entità da cui deriva;
```

## Ⅳ Regola
```
4. l’identificatore univoco di un’entità diventa la chiave
   primaria della relazione derivata;
```

## Ⅴ Regola
```
5. l’associazione uno a uno diventa un’unica relazione 
   che contiene gli attributi della prima e della 
   seconda entità, salvo alcune eccezioni;
```

## Ⅵ Regola
```
6. l’associazione uno a molti viene rappresentata 
   aggiungendo agli attributi dell’entità che svolge 
   il ruolo a molti l’identificatore univoco dell’entità 
   che svolge il ruolo a uno nell’associazione. 
   Questo identificatore, che prende il nome di 
   chiave esterna dell’entità associata, è costituito 
   dall’insieme di attributi che compongono la chiave 
   dell’entità a uno dell’associazione. Gli eventuali 
   attributi dell’associazione vengono inseriti nella 
   relazione che rappresenta l’entità a molti, assieme 
   alla chiave esterna;
```

## Ⅶ Regola
```
7. l’associazione molti a molti diventa una nuova 
   relazione (in aggiunta alle relazioni derivate 
   dalle entità) composta dagli identificatori univoci 
   delle due entità e dagli eventuali attributi 
   dell’associazione. La chiave della nuova relazione 
   è formata dall’insieme di attributi che compongono 
   le chiavi delle due entità, oltre agli eventuali 
   attributi dell’associazione necessari a garantire 
   l’unicità delle n-uple nella relazione ottenuta.
```

